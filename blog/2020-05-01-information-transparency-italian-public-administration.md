---
path: '/blog/information-transparency-italian-public-administration/'
slug: 'information-transparency-italian-public-administration'
publishedAt: '2020-05-01'
author: Christian Roggia
target: all

title: '(IT) Trasparenza sullo stato della startup innovativa'
teaser: |
  Transparency page dedicated to the public release of business information as required by
  the Ministry of Economy and Finance, the Chamber of Commerce of Bolzano, and
  the Innovation Office of the Province of Bolzano.

subtitle: >
  This page is available only in Italian language.

overline: >
  Business transparency
---

:warning: **Questa pagina è dedicata alla trasparenza come richiesto dall'obbligo informativo ai sensi dell'art. 25 comma 11 del DL 179/201.**

La società è stata costituita il 24/03/2020 presso la Camera di Commercio di Bolzano con P.IVA 03072020211, REA BZ-230175 e capitale sociale pari a 9.000€.
La società ha sede legale in Via Roma 2/B, 39010 Gargazzone BZ, e sede operativa in Via Alessandro Volta, 13/A, 39100 Bolzano BZ, all'ufficio A1.4.07a.

La società ha per oggetto le seguenti attività, da svolgersi direttamente:
La società ha per oggettolo sviluppo, la produzione e la commercializzazione di prodotti o servizi innovativi ad alto valore tecnologico, e più specificamente: In via prevalente lo sviluppo, la produzione e la commercializzazione di un innovativo servizio di incubazione, promozione, e indicizzazione di contenuti multimediali giapponesi, focalizzato sul settore di anime e manga.

Tale servizio è innovativo in quanto permette all'utente di ottenere:
- Traduzioni one-click per una traduzione semplice e veloce in alta qualità dei contenuti in diverse lingue.
- Smart-Reading per la lettura semplificata di pagine su schermi a misure ridotte e per persone afflitte da disabilità riguardanti problematiche legate alla vista (es. miopia).
- Suggerimenti da intelligenze artificiali invece che tramite algoritmi statici.
- Facile integrazione con altri servizi per favorire l'espansione dell'ecosistema legato a questo settore.

Il servizio è altresì ad alto valore tecnologico in quanto:
- Lo Smart-Reading è sviluppato sulla base del riconoscimento di immagini tramite intelligenze artificiali;
- I suggerimenti sono forniti attraverso un'intelligenza artificiale che si adatta alle preferenze del singolo utente e impara dai trend di mercato;
- la piattaforma online è sviluppata su piattaforme cloud e sfruttando un'architettura di microservizi distribuiti e nuove tecnologie.

La società potrà svolgere le seguenti attività secondarie:
- Lo sviluppo, la produzione e la commercializzazione di piattaforme online, applicazioni mobili o altri strumenti web in generale;
- Lo sviluppo e la documentazione di interfacce per l'integrazione con i nostri servizi e banche dati;
- Lo sviluppo, la produzione e la commercializzazione di un motore di ricerca per l'indicizzazione dei contenuti disponibili all'interno del settore multimediale giapponese.

La società può assumere e concedere agenzie, commissioni, rappresentanze e mandati, nonchè compiere tutte le operazioni commerciali, finanziarie, mobiliari ed immobiliari, necessarie o utili per il raggiungimento degli scopi sociali.
La società può altresì assumere interessenze e partecipazioni in altre società o imprese di qualunque natura aventi oggetto analogo, affine o connesso al proprio.
Potrà inoltre rilasciare fideiussioni e altre garanzie in genere, anche reali, purchè direttamente connesse con l'oggetto sociale.
Tutte tali attività potranno essere svolte in via non esclusiva o prevalente, non nei confronti del pubblico e nel rispetto delle vigenti norme in materia di attività riservate.

Ai sensi dell’art. 25, comma 11 del D.L. 179/2012, il sottoscritto Christian Roggia, nella sua qualità di legale rappresentante della società, autorizza la ripubblicazione gratuita da parte di soggetti terzi dei dati e delle informazioni contenute nella presente tabella e nei documenti informatici ad essa collegati, purché la ripubblicazione effettuata da terzi sia rispondente ad esigenze e finalità non contrarie alla vigente normativa; non comporti violazione dei diritti garantiti dal vigente Codice in materia di protezione dei dati personali, di cui al D.Lgs. 196/2003, ai titolari dei dati ripubblicati.

L’ultimo bilancio depositato, nello standard XBRL, è disponibile al seguente LINK: **bilancio non ancora presentato**.

Maggiori informazioni sono disponibili presso il database nazionale delle startup accessibile al [seguente link](http://startup.registroimprese.it/isin/dettaglioStartup?0&id=KXU3bCJQBfS92AJOXqJVKg%2BWN%2BruCCEiwqwlVA/how%3D%3D).

---
Lo società ha inoltre raggiunto i seguenti traguardi durante il suo periodo di attività:

- 19.05.2020: La candidatura di Animeshon presentata presso l'incubatore e acceleratore di impresa "NOI Techpark" viene accettata.
- 29.06.2020: Animeshon è ufficialmente incubata presso il parco tecnologico "NOI Techpark" con associata assegnazione di un ufficio (A1.4.07a) presso lo stesso stabilitimento.
- 01.08.2020: Animeshon presenta il progetto di ricerca e sviluppo "OpenJM" presso l'Ufficio Innovazione della Provincia di Bolzano secondo le modalità descritte dalla Legge Provinciale 14.
- 07.10.2020: Il paper scientifico, scritto in collaborazione tra la Libera Università di Bolzano e Animeshon, e intitolato "Extraction of Frame Sequences in the Manga Context" viene accettato per pubblicazione scientifica alla conferenza IEEE ISM 2020.
- 14.10.2020: Animeshon rilascia il primo progetto pilota basato su tecnologie sperimentali di riconoscimento immagini per la protezione di diritti intellettuali e catalogazione di file immagine e video.
- 18.11.2020: Animeshon riceve comunicazione da parte dell'Ufficio Innovazione della Provincia di Bolzano che il progetto di ricerca e sviluppo "OpenJM" è stato approvato.
- 24.11.2020: L'Ufficio Innovazione della Provincia di Bolzano approva tramite provvedimento concessivo del 12.11.2020 n. 22218 la domanda di aiuto "Misura speciale a favore di imprese start-up innovative per superare le carenze di liquidità dovute all'epidemia da COVID-19" per un importo pari a **357,50€**.
- 29.12.2020: L'Ufficio Innovazione della Provincia di Bolzano approva tramite provvedimento concessivo del 14.11.2020 n. 22427 la domanda di agevolazione "ricerca industriale sviluppo sperimentale" per un totale complessivo di costi ammessi pari a **190.100,00€** e un contributo concesso pari a **102.695,00€**.
- 29.12.2020: L'Ufficio Innovazione della Provincia di Bolzano approva tramite provvedimento concessivo del 16.11.2020 n. 22560 la domanda di agevolazione "fase preliminare di progetti di ricerca e sviluppo" per un totale di costi ammessi pari a **24.000,00€** e un contributo concesso pari a **12.000,00€**.